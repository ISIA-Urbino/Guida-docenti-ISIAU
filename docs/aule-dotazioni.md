# Aule e dotazioni

ISIA Urbino dispone delle seguenti risorse hardware/software: tavolette luminose per illustrazione, casse audio, proiettori e scanner A4 USB. 

In genere le risorse hardware sono dedicate agli studenti e studentesse che ne hanno necessità e presentano formale richiesta. Tuttavia (se disponibili) possono essere richieste anche dai docenti.

Si precisa che i Mac e i Notebook di ultima generazione sono dotati di porte USB-C. È quindi cura di chi li utilizza dotarsi dei necessari adattatori/cavi/connettori per la proiezione su videoproiettori e monitor con porta VGA o HDMI.

La portineria ISIA dispone di un certo numero di questi adattatori, ma potrebbero essere in uso e quindi non ne è garantita la disponibilità e la tipologia. Ogni docente deve preoccuparsi in autonomia dei cavi ed adattatori per le sue necessità.

L’Isia dispone di nove aule: A1, A2, A3_0, A3_1, B1, B2, B3, F1 (Aula Fotografia), Aula di posa (Fotografia), Casetta (Tecniche di Fine Arts).
 
In ogni aula è presente un videoproiettore con impianto audio e può essere richiesta una lavagna a fogli mobili. Nell’aula A1 è presente una LIM (Lavagna Interattiva Multimediale). 

## Assegnazione delle aule

L’assegnazione delle aule viene fatta in base alle esigenze dell’Istituto, tenendo conto della funzionalità didattica. Gli operatori provvederanno ad aprire e a chiudere le aule assegnate ai docenti. Ovviamente non è possibile accontentare le esigenze di tutti, per cui si chiede la massima collaborazione.

## La biblioteca ISIA

La biblioteca ISIA Urbino è un luogo di eccellenza ed assume un ruolo centrale per la didattica dell’Istituto, raccoglie circa 10.000 volumi specialistici nel settore del Graphic Design e della Comunicazione ed è un vero e proprio laboratorio per le ricerche bibliografiche e iconografiche.

Le sezioni sono organizzate nei seguenti settori:

- Enciclopedie, dizionari, collane
- Grafica, tipografia, pubblicità, packaging, industrial design, poster, informatica, arti applicate
- Fotografia: manualistica tecnica, monografie autori
- Cinema: teoria critica storia, monografie registi
- Illustrazione: tecniche disegno, decorazione, fumetto, libri per ragazzi, colore, geometria
- Arte: pittura, scultura ceramica, critica arte
- Saggistica, psicologia, comunicazione visiva, studi storici
- Architettura, allestimento, popoli e civiltà
- Letteratura: narrativa, poesia, critica letteraria
- Costume, moda, teatro, musica
- Economia, marketing

L’emeroteca raccoglie storiche riviste come Abitare, Archive, Art & dossier, Etapes, Eye, PC Photo, Private, Zoom. Ecco un elenco:

- Abitare dal 1977 a tutt’oggi
- Domus dal 1976 al 2007
- FMR (omaggio MPI) dal 1982 al 1984
- Form dal 1976 al 2000
- National geographic dal 1977 al 1990
- Ottagono dal 1978 al 2009
- Zoom dal 1981 a tutt’oggi
- Tutti fotografi dal 1977 al 1997
- Vogue dal 1998 al 2009
- Modo dal 1978 al 1994
- Design dal 1976 al 1993
- Novum gebrauchsgraphik dal 1976 al 1996
- Creative review dal 1992 al 1998
- Spazio e società dal 1988 al 1998
- Linea grafica dal 1976 al 2007 (interruzione da parte della casa editrice)
- Graphis dal 1979 al 2000
- Idea dal 1979 al 2002
- Art & dossier dal 1987 a tutt’oggi
- Eye dal 1991 a tutt’oggi

La Biblioteca ISIA Urbino ha accolto la donazione di Roberto Pieracini, direttore dell’Istituto dal 2007 al 2013 e stimata personalità della progettazione grafica italiana.

Il fondo, contenente ben 695 volumi, è ora accessibile dal catalogo della [rete bibliotecaria Marche nord](https://bibliomarchenord.it/SebinaOpac/.do){:target="_blank"}. I volumi, che spaziano dalla tipografia alla fotografia, dalla grafica di pubblica utilità al progetto per aziende e istituzioni, raccontano il suo impegno per la professione e la sua storia. Tra i diversi materiali vi sono anche numerose testimonianze dei progetti da lui curati, come nel caso della sua collaborazione con Olivetti.

La Biblioteca ISIA è in rete con il sistema bibliotecario di Ateneo di Urbino, nel cui [catalogo online](https://sba.uniurb.it/){:target="_blank"} si possono effettuare ricerche in tutte le biblioteche del sistema o nelle biblioteche specifiche selezionandole.

### Contatti della biblioteca

Responsabile Dott.ssa Jennyfer Pierini

- :material-email-outline: [biblioteca@isiaurbino.net](mailto:biblioteca@isiaurbino.net)
- tel. 0722 320195
- [pagina facebook della Biblioteca](https://www.facebook.com/p/ISIA-U-Biblioteca-100056914516099/){:target="_blank"}
- orario (durante lo svolgimento dell’attività accademica) da lunedì a giovedì dalle 09:00 alle 13:30 e lunedì e mercoledì anche dalle 14 alle 17. È sempre meglio prendere appuntamento scrivendo un'email a :material-email-outline: [biblioteca@isiaurbino.net](mailto:biblioteca@isiaurbino.net).

## Laboratori

L’ISIA dispone di:

- un laboratorio di fotografia (camera oscura e sala di posa);
- un laboratorio di tipografia e serigrafia;
- un centro stampa digitale

Per potervi accedere occorre contattare per email il personale referente (:material-email-outline: [fotografia@isiaurbino.net](mailto:fotografia@isiaurbino.net), :material-email-outline: [centrostampa@isiaurbino.net](mailto:centrostampa@isiaurbino.net), :material-email-outline: [tipografia@isiaurbino.net](mailto:tipografia@isiaurbino.net)).