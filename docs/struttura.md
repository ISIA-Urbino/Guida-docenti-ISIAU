## La struttura ISIA

Il D.P.R. 132 del 28 febbraio 2003 definisce il quadro complessivo dell’esercizio dell’autonomia statutaria organizzativa delle ISIA e delle altre istituzioni AFAM definite a norma della Legge 508 del 21 dicembre 1999. 

Gli organi che governano l’Istituzione sono:

- Il Presidente (Dott.ssa Alessandra Baronciani)
- Il Direttore (Prof. Giuseppe Roberto Biagetti)
- Il Consiglio di amministrazione (Dott.ssa Baronciani, Prof. Biagetti, {==Dott. Ceccarini rappresentante MUR==}, Prof. Roveda rappresentante docenti, Sig.ra Pili rappresentante studenti, Dott. Cuccaro Direttore amministrativo)
- Il Consiglio accademico (Prof. Biagetti, Prof. Bravi, Prof. Capuano, Sig.ra Gavin, Prof.ssa Iacobelli, Sig.ra Quagliana, Prof.ssa Rachiele, Prof.ssa Sfligiotti, Prof. Veschi)
- Il Collegio dei revisori {==(chi?)==}
- Il nucleo di valutazione (Dott.sse Murmura, Nonni, Palazzi)
- Il collegio dei professori (composto da tutti i docenti ISIA in servizio)
- La consulta degli studenti (Sig.re Gavin, Pili e Quagliana)
- Gli uffici e la struttura amministrativa {==ci mettiamo i nomi e le funzioni?==}

Gli organi sopra elencati, fatta eccezione per il collegio dei docenti e per la struttura amministrativa, restano in carica tre anni e possono essere confermati consecutivamente una sola volta.

Il Presidente è il rappresentante legale dell’Istituzione e ne presiede il Consiglio di amministrazione, che è composto da cinque componenti (Direttore, Presidente, un docente designato dal Consiglio accademico, uno/a studente/ssa designato/a dalla Consulta studenti, un esperto di amministrazione di nomina ministeriale). Al CDA partecipa anche il Direttore amministrativo, con voto consultivo, che inoltre coordina le strutture amministrative.

Il Direttore è responsabile dell’andamento didattico, scientifico, artistico e convoca e presiede il Consiglio accademico, che è composto da un numero dispari di componenti: oltre al Direttore che lo presiede, docenti dell’Istituzione eletti dal corpo docente e due studenti/esse designati/e dalla Consulta studenti. Il Consiglio accademico determina il piano di indirizzo e la programmazione delle attività didattiche, scientifiche, artistiche e di ricerca e ne assicura il monitoraggio ed il controllo. 

Il Collegio dei professori è presieduto dal Direttore e svolge funzioni di supporto alle attività del Consiglio accademico. 

La Consulta degli studenti è composta da tre studenti/esse eletti/e e può indirizzare richieste e formulare proposte al Consiglio accademico e al Consiglio di amministrazione, con particolare riferimento all’organizzazione didattica e dei servizi per gli studenti/esse. 
