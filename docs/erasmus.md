## Mobilità Erasmus Studio in e out

Gli studenti e le studentesse ISIA possono partecipare al programma di mobilità Erasmus Studio, un semestre di studio presso Istituti partner con cui l'ISIA ha stipulato degli accordi bilaterali di scambio. Pertanto alcuni studenti e studentesse che partecipano al programma di mobilità Erasmus Studio saranno comunque presenti nei registri, anche se non frequenteranno alcuni corsi.

Ogni semestre l’ISIA ospita studenti e studentesse in mobilità studio provenienti da istituti partner, che devono seguire i corsi che hanno inserito nel loro OLA (Online Learning Agreement) e sostenere i rispettivi esami di profitto per poter maturare la valutazione e il riconoscimento dei CFA corrispettivi.

A questi studenti e studentesse viene concessa la frequenza ai corsi ISIA di loro interesse e più rispondenti alla loro formazione, per cui alcune delle lezioni potrebbero sovrapporsi non permettendo loro la frequenza ai corsi per l’80% delle ore di lezione. Si chiede pertanto ai docenti di tenere conto delle possibili sovrapposizioni, permettendo loro di sostenere gli esami in ogni caso, altrimenti il loro percorso formativo non potrà essere riconosciuto appieno dall’Istituto di appartenenza.

Anche i docenti ISIA possono presentare le loro candidature per partecipare alla Teaching Staff Mobility, ottenendo un contributo per le spese di vitto e alloggio e il pieno riconoscimento accademico della loro docenza/formazione.
