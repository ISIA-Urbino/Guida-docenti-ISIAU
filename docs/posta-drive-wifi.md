# Posta elettronica, Google Drive e uso del WiFi

## Posta elettronica

Ad ogni docente è assegnato un account di posta elettronica formulato come segue: _nome.cognome@isiaurbino.net_.

Una volta definito l’account dedicato, la mail @isiaurbino.net associata sarà l’unico canale ufficiale attraverso cui avverrà ogni comunicazione:

- da parte dell’amministrazione ISIA;
- da parte della Direzione ISIA;
- tra docente e studenti/esse.

Ogni docente è tenuto e tenuta a controllare l’account con regolarità accedendo a [GMail](https://mail.google.com/){:target="_blank"} con le credenziali fornite dall’Istituto.

Nel caso in cui un docente perda la password di accesso alla propria email istituzionale, potrà fare richiesta di reimpostazione della password mandando una mail (dall’indirizzo personale) all'[Ufficio ICT](mailto:ufficio.ict@isiaurbino.net).

## Google Drive

L’account istituzionale darà immediato accesso anche allo spazio [Google Drive](https://drive.google.com/){:target="_blank"} dedicato ad ogni docente. Google Drive è un servizio di archiviazione e condivisione di file lanciato da Google nel 2012, analogo ad altri servizi quali Dropbox. Permette di archiviare, condividere, modificare e visualizzare varie tipologie di file e di sincronizzare in remoto i computer fissi e/o dispositivi mobili.

L’accesso a Google Drive, a Calendar e a tutti gli altri servizi ISIA forniti da Google sarà possibile sempre e solo accedendo tramite l’account istituzionale _nome.cognome@isiaurbino.net_.

## Uso del WiFi

L’accesso a internet è gratuito, collegandosi alla rete wireless _WISIA_, per il personale amministrativo, i docenti e le docenti, gli studenti e le studentesse e gli ospiti che ne facciano richiesta all’[Ufficio ICT](mailto:ufficio.ict@isiaurbino.net), tutto il personale (docenti e non) collegandosi alla rete wireless _WISIA_. Nella schermata di login che apparirà alla connessione, sarà necessario autenticarsi usando mail e password istituzionali @isiaurbino.net, oppure le credenziali fornite dall'[Ufficio ICT](mailto:ufficio.ict@isiaurbino.net).
